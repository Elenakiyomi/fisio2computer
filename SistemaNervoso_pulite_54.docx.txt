1) Una sezione del tratto ottico di destra determina: *Cecità nell’emicampo visivo di destra |Cecità periferica |Cecità centrale |+Cecità nell’emicampo visivo di sinistra *Il tratto ottico di destra, diversamente dal nervo ottico destro in cui decorrono le fibre sensitive provenienti  solo dall'occhio ipsilaterale, offre passaggio alle fibre sensitive derivanti da entrambi gli occhi, in quanto  avviene una parziale decussazione delle stesse a livello del chiasma ottico. Le lesioni del tratto ottico  provocano quindi emianopsia omonima (stessa parte di entrambi i campi visivi), le lesioni del chiasma ottico  provocano emianopsia eteronima (parti opposte di entrambi i campi visivi) e le lesioni del nervo ottico causano la cecità dell'intero campo visivo di quell'occhio. Nel caso specifico di una lesione del tratto ottico  destro, vi sarà la perdita del campo temporale dell'occhio sinistro e del campo nasale dell'occhio destro  (ovvero la perdita bilaterale dell'emicampo visivo sinistro). 
2) In quale di queste situazioni è più probabile un'attivazione dell'uscita vegetativa ortosimpatica? *+Durante un esame universitario |Nelle fasi post-prandiali |Durante una seduta di meditazione |Durante il sonno profondo *Nelle fasi post-prandiali, a causa dell'aumento della glicemia, viene stimolata la secrezione di insulina,  processo favorito anche dal SNA parasimpatico, mentre l'ortosimpatico eserciterebbe un effetto inibitorio.  L'ortosimpatico viene invece stimolato nelle situazioni di stress (come ad esempio un esame universitario),  dove viene stimolato anche il rilascio di cortisolo dalla corticale del surrene. La midollare rilascia invece  catecolammine (adrenalina e noradrenalina) ed è infatti assimilabile ad un ganglio ortosimpatico. Le  catecolammine esercitano diversi effetti coinvolti nei meccanismi di attacco e fuga, incrementando anche la  frequenza cardiaca e la sudorazione, tutti fenomeni facilmente sperimentabili da uno studente di medicina  durante un esame universitario... 
3) Quale di questi effetti è tipico dell'attivazione del sistema nervoso ortosimpatico? *Broncocostrizione |+Midriasi |Aumento della motilità gastroenterica |Bradicardia *La midriasi (dilatazione pupillare) è un fenomeno innescato dalla componente ortosimpatica del nervo  oftalmico. La contrazione dell'iride che ne consegue consente di far arrivare alla retina una maggior  quantità di luce e infatti tale fenomeno viene promosso in condizioni di scarsa luminosità. 
4) L’innervazione vegetativa della muscolatura liscia delle vie respiratorie vede: *Un’azione miorilassante diretta dell’acetilcolina con recettori muscarinici sulle fibre muscolari lisce |+Un’azione miorilassante diretta dell’adrenalina circolante con beta recettori sulle fibre muscolari lisce |Un’azione emocostrittrice diretta della noradrenalina con alfa recettori sulle fibre muscolari lisce |Un’azione miorilassante diretta della noradrenalina con alfa recettori sulle fibre muscolari lisce *I vasi che irrorano i polmoni sono abbondantemente innervati dal sistema ortosimpatico, che ne induce la  vasocostrizione (sfruttando quindi recettori α1-adrenergici e non di tipo β-adrenergico, che hanno invece un  effetto miorilassante). Il sistema parasimpatico agisce anch'esso sui vasi, ma con effetto vasodilatatore,  mediato dai recettori colinergici muscarinici. A livello bronchiale però il simpatico e il parasimpatico hanno  effetti invertiti, in quanto il parasimpatico è broncocostrittore, mentre il simpatico è broncodilatatore a  causa della prevalenza di recettori β-adrenergici, attivati dalle catecolamine circolanti prodotte dalle  ghiandole surrenali. 
5) Quale di queste affermazioni sulle azioni dell’adrenalina è corretta? *Legandosi ai recettori beta 1 cardiaci abbassa la frequenza cardiaca |Legandosi ai recettori alfa 1 nel muscolo liscio vascolare induce vasodilatazione |Legandosi ai recettori alfa 1 degli epatociti induce iperglicemia |+Legandosi ai recettori beta 2 nel muscolo liscio bronchiale induce broncodilatazione*I recettori adrenergici sono accoppiati a proteine G trimeriche, che nel caso di quelli α1 sono delle Gq (attivano la PLC e il rilascio di Ca2+ tramite DAG), per quelli α2 sono delle Gi (inibiscono l'adenilato ciclasi) e per tutti quelli di tipo β sono delle Gs (attivano l'adenilato ciclasi). Il cAMP ha normalmente un  effetto inibitorio sulla contrazione muscolare, diversamente dal Ca2+, che invece favorisce la contrazione.  Nel cuore sono presenti recettori α1-adrenergici (eccitatori) e β1-adrenergici (inibitori). Nei bronchioli sono  presenti recettori β2-adrenergici ad effetto broncodilatatore (inibitorio). 
6) Quando un muscolo è stirato passivamente:  (1 o più) *+Le fibre afferenti statiche sono attivate |L’accoppiamento eccitazione contrazione del muscolo è bloccato |+I motoneuroni gamma dinamici sono attivati |+Le fibre afferenti dinamiche sono attivate E. Il motoneurone alfa dello stesso muscolo è inibito *Lo stiramento passivo viene rilevato dai propriocettori dei fusi neuromuscolari, la cui attività viene regolata  dai γ-motoneuroni. La sensibilità propriocettiva invece viaggia lungo la branca afferente di un neurone  sensitivo pseudounipolare situato nel ganglio spinale e può essere di tipo statico (dà informazioni relative  all'ampiezza dell'allungamento) o dinamico (dà informazioni relative alla velocità di allungamento). Una  contrazione passiva attiva sia le fibre dinamiche che quelle statiche. Nel riflesso da stiramento che viene  successivamente indotto, un α-motoneurone va ad attivare la contrazione delle fibre extrafusali del muscolo  coinvolto, mentre le fibre intrafusali vengono stimolate dai γ-motoneuroni. 
7) L’allungamento passivo del muscolo scheletrico determina la stimolazione: (1 o più) *Nessuna delle risposte |+Delle afferenze secondarie dei fusi neuromuscolari |+Delle fibre efferenti gamma |+Delle afferenze primarie dei fusi neuromuscolari E. Degli organelli neurotendinei *La sensibilità propriocettiva alle variazioni di lunghezza del muscolo viene data dai fusi neuromuscolari. Il  fuso neuromuscolare è formato da 2-3 fibre a sacco nucleare (che può essere di tipo statico o dinamico) e da  5 fibre a catena nucleare. 
In ogni fuso sono presenti una terminazione primaria (tipo Ia) e fino a 8  terminazioni secondarie (tipo II). Le fibre Ia si attorcigliano intorno alle fibre a sacco nucleare (statiche e  dinamiche) e a catena nucleare, mentre le fibre II terminano a livello delle fibre a sacco nucleare statiche e  a catena nucleare (perciò vengono escluse le fibre a sacco nucleare dinamiche). Quindi in caso di  allungamento passivo del muscolo si assiste all'attivazione sia delle afferenze primarie che di quelle  secondarie. Nel riflesso da stiramento indotto successivamente si ha poi la stimolazione degli α-motoneuroni  e dei γ-motoneuroni. 
8) Indicare quali delle seguenti strutture appartenenti ai gangli della base è coinvolta nella via diretta del  circuito cortico-talamo-corticale: (1 o più) *Nucleo subtalamico |Sostanza nera parte reticolata |+Globo pallido interno|Globo pallido esterno +E. Striato *Il circuito dei gangli della base si suddivide in una via diretta e in una via indiretta. La via diretta parte  dalla corteccia cerebrale e poi passa per lo striato e il pallido interno, fino ad arrivare al talamo, dal quale  poi ritorna alla corteccia. Nella via indiretta il percorso parte e torna alla corteccia passando per lo striato,  il globo pallido esterno, il nucleo subtalamico, il globo pallido interno e il talamo. 
9) La stimolazione del recettore beta 2 adrenergico: *+Ha un effetto inibitorio sull’effettore muscolare liscio |Innesca una catena di segnalazione a partire dalla fosfolipasi C |Si attua a livello della sinapsi gangliare simpatica |È determinata dall’acetilcolina *Il recettore β2-adrenergico lega le catecolamine e attiva una proteina G trimerica di tipo stimolatorio (Gs),  con effetto attivante sull'adenilato-ciclasi. Tuttavia, siccome l'adenilato-ciclasi determina l'aumento del  cAMP citoplasmatico, il recettore beta-2 esercita un effetto di rilassamento a livello della muscolatura  liscia. Questo recettore è tipico delle sinapsi post-gangliari ortosimpatiche, mentre a livello pregangliare  viene utilizzata l'acetilcolina, che si lega a recettori nicotinici. 
10) Le cellule ciliate interne dell’organo di Corti sono responsabili: *Della traduzione del suono in contrazioni delle cellule stesse |In traduzione del suono di potenziali d’azione delle cellule stesse |+Della traduzione del suono in depolarizzazione di membrana nelle cellule stesse *Sulle ciglia delle cellule dell'organo del Corti sono presenti dei canali meccano-sensibili per il K+collegati  dal cosiddetto tip link, che ne determina l'apertura durante la flessione delle ciglia (in risposta ad un'onda  sonora). L'ingresso di potassio determina una depolarizzazione della membrana cellulare, che provocherà a  sua volta l'ingresso di ioni Ca2+ (tramite canali voltaggio dipendenti) e l'esocitosi del neurotrasmettitore. 
11) La corteccia dell’area di Wernicke: (1 o più) *+È importante nella capacità di calcolo |Genera il linguaggio parlato |+È coinvolta nella comprensione del linguaggio testuale |Nessuna delle risposte E. È implicata nell’elaborazione della visione dei colori *L'area 22 di Brodmann si trova nel giro temporale superiore ed ospita caudalmente l'area di Wernicke, che  secondo alcuni autori si estende anche ad una parte delle aree 39 e 40, nell'area parietale inferiore. L'area  di Wernicke è correlata all'elaborazione dei segnali uditivi che riguardano il linguaggio parlato  (specialmente nell'emisfero sinistro). Da quest'area, situata nella parte terminale posteriore della  circonvoluzione temporale superiore, si dipartono le fibre del fascicolo arcuato che si portano fino al lobo  frontale, dove subito anteriormente alla parte inferiore della corteccia motoria si trova l'area di Broca.  Quest'ultima elabora le informazioni ricevute dall'area di Wernicke e le invia alla corteccia dell'insula e alla  corteccia motoria per compiere la vocalizzazione. Le informazioni che arrivano all'area di Wernicke non  sono solo di tipo uditivo, ma anche visivo e quindi è coinvolta anche nella comprensione del linguaggio  scritto. Lesioni a livello dell'area di Wernicke possono essere associate ad afasia sensoriale (si parla in  modo fluente ma producendo frasi prive di senso) e a discalculia. Lo svolgimento dei calcoli aritmetici  avviene infatti a livello di diversi distretti del lobo parietale, tra cui il solco intraparietale bilaterale, il giro angolare sinistro e la corteccia parietale superiore bilaterale. Una parte dell'area di Wernicke si trova  proprio nel giro angolare sinistro ed è quindi coinvolta anche nell'esecuzione dei calcoli matematici. La  gestione dei numeri a livello quantitativo, che non richiede capacità di calcolo, è invece gestita a livello  della corteccia frontale (prevalentemente dell'emisfero destro). 
12) L’inibizione ricorrente di Renshaw è mediata da: *+Glicina |Glutammato |Serotonina *Le cellule di Renshaw sono degli interneuroni glicinergici che vengono attivati dagli α-motoneuroni,  inibendoli a loro volta (inibizione ricorrente). Il loro esatto ruolo nella regolazione della contrazione  muscolare non è ancora del tutto chiarito. 
13) In presenza di rigidità da decerebrazione la sezione delle radici posteriori: *Aumenta la rigidità |Non ha effetto |+Riduce la rigidità |Riduce la rigidità solo flessoria E. Determina la comparsa di movimenti coreiformi *La decerebrazione intercollicolare consiste in una sezione completa del tronco encefalico a cavallo fra i  collicoli superiori e quelli inferiori. In questo modo viene a mancare il controllo dato dalle vie  corticospinali, corticobulbari e rubrospinali, mentre rimane il controllo reticolospinale inibitorio ed  eccitatorio diretto principalmente ai muscoli estensori posturali (induzione di rigidità da decerebrazione).  La sezione delle radici posteriori (sensitive di tipo propriocettivo) impedisce la creazione della risposta  motoria (γ loop), indotta tramite l'attivazione degli α-motoneuroni da parte della via reticolospinale e dei  motoneuroni γ. In questa situazione viene eliminata immediatamente l'iperattività estensoria, dovuta appunto  al riflesso miotatico da stiramento. L'iperattività estensoria può invece venire incrementata ulteriormente  tramite il sezionamento del lobo anteriore del cervelletto e in questo caso la sezione delle radici spinali  posteriori non è sufficiente ad annullarne l'effetto (meccanismo che non ricorre al γ loop).14) Quali dei seguenti circuiti sono coinvolti nel controllo dell’informazione dolorifica? (1 o più)  *+Nucleo del Rafe Magno |Nucleo preposito dell’ipoglosso |+Locus Coeruleus |Ipotalamo posteriore ventrale +E. Sostanza grigia periacqueduttale*Nell'inibizione della stimolazione dolorifica, la sostanza grigia periacqueduttale invia afferenze ai neuroni  serotoninergici del nucleo del rafe magno e ai neuroni catecolaminergici della regione rostrale del bulbo,  da cui si dipartono a loro volta delle fibre che vanno ad inibire i neuroni del corno posteriore che ricevono  afferenze nocicettive. In questa inibizione intervengono anche degli interneuroni presenti nel corno  posteriore i quali producono encefaline e i neuroni catecolaminergici del locus coeruleus, situati invece a  livello del tronco encefalico. 
15) Nella regione foveale della retina sono assenti: *+I coni per il blu |I coni per il rosso |I coni per il verde *La fovea è al centro della macula ed è la zona della retina dotata della maggior acuità visiva. Tale regione  presenta un'elevata densità di coni, mentre è priva di bastoncelli. Fra i coni, quelli per il colore blu sono  quelli meno abbondanti nella retina, ma nella fovea diventano praticamente assenti anche questi. 
16) La stimolazione periferica di un campo recettivo di una cellula gangliare centro-on determina: (1 o più) *Aumento della frequenza di scarica della cellula gangliare |+Depolarizzazione della bipolare interposta tra fotorecettore e gangliare |Iperpolarizzazione della bipolare interposta tra fotorecettore e gangliare |+Diminuzione della frequenza di scarica della cellula gangliare *Una cellula gangliare centro-on si attiva quando la stimolazione luminosa periferica è inferiore rispetto a  quella centrale, mentre una cellula gangliare centro-off si attiva quando questa differenza di luminanza fra  centro e periferia è invertita. La stimolazione periferica di un campo recettivo di una cellula gangliare  centro-on è assimilabile ad un oscuramento al centro e determina quindi una riduzione dell'attività di  scarica della cellula gangliare. Quando la stimolazione della regione periferica e di quella centrale si  equivalgono non si ha una variazione della frequenza di scarica e la bipolare interposta tra fotorecettore e  gangliare rimane stabile. Se però la stimolazione periferica prevale, come in questo caso, allora il calo della  frequenza di scarica determinerà una depolarizzazione della bipolare interposta tra fotorecettore e cellula  gangliare. Se invece fosse la parte centrale del campo recettoriale a ricevere lo stimolo maggiore, allora si  verificherebbe un'iperpolarizzazione. 
17) Toni puri di differenti frequenze: (1 o più)*+Sono rappresentati in zone diverse della corteccia uditiva primaria |+Sono percepiti con differente sensibilità |Nessuna delle altre |Evocano dei potenziali microfonici di frequenza corrispondente *Un suono può essere più o meno udibile a seconda della propria intensità e della propria frequenza. La  frequenza dello stimolo che viaggia lungo le fibre del nervo acustico è direttamente proporzionale alla  frequenza sonora che lo ha generato. In tutto questo viene anche rispettata una precisa tonotopia, in quanto  una certa frequenza stimola le cellule cigliate situate in un preciso punto della coclea e tale discriminazione  viene conservato anche a livello della corteccia cerebrale. Nella corteccia uditiva primaria le basse  frequenze sono rappresentate antero-lateralmente, mentre le alte frequenze sono gestite a livello postero mediale. 
18) Il rilassamento del muscolo ciliare: *Si associa a midriasi |+Permette l’accomodazione per la visione remota |+Determina l’appiattimento del cristallino |È indotto dal parasimpatico *La contrazione del muscolo ciliare ne determina il restringimento intorno al cristallino, il quale diventerà  più convesso, mentre il rilassamento del muscolo esercita un effetto di appiattimento (sempre sul cristallino).  L'appiattimento del cristallino consente l'accomodazione per la visione remota, mentre il suo aumento di  spessore è impiegato nella visione prossima. Il rilassamento del muscolo ciliare è stimolato dal sistema  nervoso ortosimpatico (tramite il nervo nasociliare), mentre la sua contrazione è mediata dalla componente  parasimpatica (nervo oculomotore). La midriasi, così come la miosi (fenomeno opposto), fa parte dei riflessi  pupillari, che agiscono rispettivamente sui muscoli dilatatore e sfintere della pupilla. Nel caso della midriasi  la stimolazione sarà data dal simpatico ed ha l'effetto di aumentare il diametro pupillare a discapito di  quello dell'iride. Ciò avviene in condizioni di scarsa luminosità e serve proprio per consentire il maggior  passaggio di luce all'interno dell'occhio. Il problema è che in realtà il quesito consente una sola risposta... 
19) Le cellule ciliate interne codificano la frequenza tramite una oscillazione del loro potenziale fino ad un  limite superiore di frequenza di circa: *300 Hz |30 Hz |+3000 Hz *La transizione del potenziale periodico recettoriale, che si verifica con la depolarizzazione delle cellule  ciliate interne (IHC), avviene per frequenze d'angolo (F0,5) che si aggirano intorno ai 2 kHz. Dopo l'esocitosi  sinaptica, il segnale prodotto subirà un blocco di fase per ogni stimolo che superi il valore di frequenza  d'angolo di 3 kHz. 
20) La tonotopia dell’organo di Corti è tale per cui: *Le frequenze sonore più basse vengono codificate alla base della coclea |+Le frequenze sonore più basse vengono codificate all’apice della coclea |Le frequenze sonore più basse vengono codificate nella zona più prossima al modiolo della coclea *Secondo il principio di tonotopia del nervo acustico, alla base della coclea vengono codificate le frequenze  più alte, mentre quelle più basse viaggeranno nelle fibre che partono dall'apice della coclea. 
21) Le alte frequenze vengono percepite nella coclea:*+Alla base |All'apice |Sia all'apice che alla base *Le frequenze più elevate vengono percepite alla base della coclea, mentre quelle più basse lo fanno  all'apice. La tonotopia viene rispettata anche a livello della corteccia uditiva. 
22) I coni visivi: (1 o più) *Sono localizzati nella papilla ottica |+Sono suddivisibili in 3 sottogruppi sensibili alla luce rossa, verde e blu |Sono suddivisibili in 3 sottogruppi sensibili alla luce rossa, gialla e blu |Si trovano nelle aree periferiche della retina +E. Si trovano principalmente nella fovea *La fovea è la regione che presenta la maggior concentrazione di coni per la luce verde e rossa, sebbene  manchino quelli per la luce blu e i bastoncelli, presenti nelle regioni più periferiche e con una densità  minore. La fovea è anche molto più rappresentata nella corteccia visiva rispetto alle aree periferiche. 
23) Le cellule del Purkinje cerebellari: (1 o più) *+Ricevono afferenze dirette dal nucleo olivare inferiore |Liberano glutammato |Sono attivate dalle cellule del Golgi |+Sono direttamente stimolate dalle cellule dei granuli E. Ricevono contatto diretto dalle fibre muscoidi *Le fibre rampicanti che originano dal nucleo olivare inferiore sono le uniche afferenze della corteccia  cerebellare che fanno sinapsi direttamente con le cellule del Purkinje dello strato intermedio, mentre nella  maggior parte dei casi i sistemi di fibre afferenti fanno sinapsi con i granuli dello strato profondo mediante  le fibre muscoidi. In ogni caso, che sia per via diretta o indiretta, le cellule del Purkinje rappresentano la  destinazione di tutte le afferenze della corteccia del cervelletto, di cui sono le uniche cellule ad inviare fibre  efferenti più in profondità. Le cellule del Purkinje rilasciano mediatori di tipo gabaergico a carattere  inibitorio. Le cellule dei granuli dirigono i propri assoni verso lo strato molecolare dove fanno sinapsi con  le arborizzazioni dendritiche delle cellule del Purkinje, su cui hanno un effetto eccitatorio. Nella porzione  più superficiale dello strato dei granuli si trovano anche le cellule di Golgi, che sono degli interneuroni ad  effetto inibitorio. 
24) L’utricolo è stimolato principalmente da: *Velocità angolari sul piano orizzontale |Accelerazioni lineari sul piano verticale |+Accelerazioni lineari sul piano orizzontale |Accelerazioni angolari sul piano verticale *L'utricolo fa parte dell'apparato vestibolare (assieme al sacculo, ai canali semicircolari e alle relative  ampolle) ed è orientato sul piano orizzontale, per cui la macula dell'utricolo è sensibile alle accelerazioni  lineari sul piano orizzontale. Le accelerazioni angolari sono invece rilevate a livello dei canali semicircolari  (orientati sui tre piani X, Y e Z), mentre quelle lineari verticali sono percepite dal sacculo (ad orientamento  verticale).
25) Quali delle seguenti regioni anatomiche sono correlate con la funzione del sistema vestibolare? (1 o più) *+Bulbo |+Ponte |+Corteccia parietale |+Lobulo flocculo-nodulare *La componente vestibolare del nervo statoacustico si dirige ai nuclei vestibolari superiore, inferiore,  mediale e laterale, situati a cavallo fra ponte e bulbo. I nuclei vestibolari ricevono anche fibre provenienti  dal cervelletto e più precisamente dai nuclei del fastigio (effetto eccitatorio) e dalle cellule del Purkinje della  corteccia cerebellare (effetto inibitorio). Il vestibolocerebello è costituito dal lobo flocculo-nodulare, dalla  lingula cerebellare e da una porzione dell'uvula adiacente al nodulo. Dai nuclei vestibolari si dipartono  ulteriori fibre di tipo sia ascendete (per talamo e corteccia cerebrale) che discendente (per midollo spinale).  La corteccia vestibolare si trova a livello parietoinsulare, dietro l'area somestesica secondaria S2 e sotto  l'area parietale 7b, dove arrivano le fibre provenienti dal nucleo ventrale posteriore del talamo (nuclei  ventrobasali del talamo). Tutte le alternative sembrerebbero dunque corrette. 
26) La trasmissione sinaptica nel ganglio vegetativo (fra neurone pregangliare e neurone gangliare) è basata  su: *+Acetilcolina su recettori nicotinici sia nel parasimpatico che nell’ortosimpatico |Acetilcolina su recettori muscarinici sia nel parasimpatico che nell’ortosimpatico |Noradrenalina nelle vie ortosimpatiche e acetilcolina nelle vie simpatiche |Noradrenalina su alfa recettori sia nel parasimpatico che nell’ortosimpatico *Tutti i neuroni pregangliari del sistema nervoso autonomo (ortosimpatico e parasimpatico) sono colinergici,  mentre a livello postgangliare solo i neuroni del parasimpatico sono in grado di rilasciare acetilcolina. I  recettori colinergici possono essere muscarinici (inibitori) o nicotinici (eccitatori), i quali sono anche quelli  presenti nelle sinapsi dei gangli e diversamente dai recettori nicotinici della placca neuromuscolare, non  sono inibiti dalla tubocurarina. 
27) La coattivazione dei motoneuroni gamma che accompagna quella degli alfa serve per: (1 o più) *+Pretensionare il fuso neuromuscolare |Aumentare la forza contrattile di una fibra muscolare |+Sopprimere la pausa fusale |Aumentare la pausa fusale *Nei circuiti attivati dalle vie motorie discendenti a livello spinale, si registra una co-attivazione sia degli α motoneuroni che dei γ-motoneuroni. In questo modo si ottiene il contemporaneo accorciamento delle fibre  intrafusali ed extrafusali, prolungando l'attività afferente dal fuso e consentendo a quest'ultimo di poter  continuare a regolare per via riflessa l'attività del motoneurone α. 
28) Quale fra queste azioni non è indotta da sistema parasimpatico?  *Erezione |Minzione |Secrezione pancreatica esocrina |+Eiaculazione *L'eiaculazione è un riflesso spinale mediato in parte dal SNA ortosimpatico (primi mielomeri lombari) e in  parte dalli motoneuroni dei mielomeri lombari caudali e sacrali craniali, mentre le afferenze sensitive  provengono principalmente dai recettori tattili del glande. L'erezione, così come la minzione e la secrezione  pancreatica esocrina, è invece un processo sotto il controllo del SNA parasimpatico. 
39) Quale di questi effetti è tipico dell’attivazione del sistema nervoso parasimpatico? *+Attivazione della secrezione pancreatica |Broncodilatazione |Tachicardia |Midriasi *Fenomeni come la broncodilatazione, la tachicardia e la midriasi sono indotti dalla stimolazione  adrenergica dell'ortosimpatico. L'attivazione della secrezione pancreatica è indotta da ormoni  gastrointestinali (secretina e colecistochinina) oppure per via parasimpatica tramite il rilascio di  acetilcolina. 
30) Quale fra queste affermazioni è corretta? *L’acetilcolina viene secreta dalla parte midollare del surrene |L’acetilcolina viene rilasciata dalle terminazioni postgangliari dell’ortosimpatico |L’adrenalina viene rilasciata dalle terminazioni postgangliari dell’ortosimpatico |+L’adrenalina viene secreta dalla parte midollare del surrene*La midollare del surrene secerne catecolamine (adrenalina e noradrenalina) rilasciandole in circolo, ma la  noradrenalina viene rilasciata anche a livello postgangliare in tutto il sistema ortosimpatico. L'acetilcolina  è invece rilasciata a livello postgangliare nel sistema parasimpatico e a livello pregangliare sia nel  parasimpatico che nell'ortosimpatico. 
31) Nella curva della soglia di udibilità dell’uomo, la massima sensibilità si trova nel range di frequenza tra  100 e 500 Hz: *Vero |+Falso *In un soggetto normale la massima sensibilità uditiva si ha nell'intervallo di frequenze compreso fra 1 e 4  kHz, ma sono considerate udibili le frequenze comprese fra 20 e 20.000 Hz. 
32) Il rapporto tra pressione dell’onda sul timpano e quella esercitata dalla staffa sull’orecchio interno è:       *Circa uguale a 1 |Maggiore di 1 |+Minore di 1 *Gli ossicini dell'orecchio (martello, incudine e staffa) hanno la funzione di amplificare la pressione  applicata sulla finestra ovale (superficie di 3 mm2) rispetto a quella presente inizialmente a livello timpanico  (superficie di 80 mm2). L'entità di tale amplificazione è di circa 1,5-3 volte rispetto allo stimolo originario,  ma questo significa che il rapporto fra la pressione timpanica e quella applicata sulla finestra ovale è  minore di 1. 
33) La differenza di superficie tra la membrana del timpano e piede della staffa causa: *Una diminuzione di pressione a livello della finestra ovale |+Un aumento di pressione a livello della finestra ovale *La superficie del timpano è di 80 mm2, mentre quella della finestra ovale è di 3 mm2. Alla riduzione della  superficie equivale un aumento della pressione applicata, in quanto la forza viene distribuita su una  superficie minore. Questo determina un aumento dell'energia pari a 1,5-3 volte quella di partenza. 
34) La stimolazione delle fibre ortosimpatiche dirette alla pupilla determina: *Miosi |+Midriasi *La midriasi consiste nella dilatazione della pupilla in seguito alla contrazione del muscolo dilatatore della  pupilla ed è un fenomeno regolato dal sistema ortosimpatico, che sfrutta il nervo nasociliare del ramo  oftalmico del trigemino. La miosi è invece associata al restringimento della pupilla, in seguito alla  stimolazione parasimpatica da parte del nervo oculomotore (in particolare da parte della sua componente  che origina dal nucleo di Edinger-Westphal). 
35) Il recettore tattile tonico risponde: *Solo alla fine dello stimolo |+Durante tutta la durata dello stimolo |All’inizio e alla fine dello stimolo |Solo all’inizio dello stimolo*I recettori tattili tendono a desensibilizzarsi con il perdurare della stimolazione e a seconda della velocità di  adattamento si distinguono in fasici (recettori a rapido adatamento) e tonici (recettori a lento adattamento).  I corpuscoli di Meissner e di Pacini sono di tipo fasico, mentre i corpuscoli di Merkel e le terminazioni di  Ruffini sono di tipo tonico (come anche i fusi neuromuscolari e i nocicettori). 
36) Il corpuscolo di Meissner: (1 o più) *È un recettore tonico |+È presente in densità maggiore di 20/cm2di area cutanea |+È sensibile alla deformazione dinamica della cute |+È un recettore fasico E. È sensibile alla deformazione statica della cute *Il corpuscolo di Meissner è un meccanocettore cutaneo di tipo fasico (a rapido adattamento), sensibile agli  stimoli vibratori con frequenza di 5-50 Hz, con spostamento della cute anche inferiore ai 10 μm. L'area  recettoriale coperta dai corpuscoli di Meissner ha un diametro che varia dai 3 ai 5 mm. Questi  meccanocettori superficiali sono più concentrati nelle regioni glabre della cute (cioè senza peli), come i  polpastrelli oppure le labbra. Si stima ad esempio che nel polpastrello del pollice della mano i recettori  siano presenti con una densità 12 unità per mm2di cute, mentre nell'eminenza tenar tale numero si abbassa  a 5,1 per mm2(si ricorda che 1 cm2corrisponde a 100 mm2). 
37) Quale delle seguenti affermazioni è valida? (1 o più) *È possibile memorizzare senza apprendere |+È possibile apprendere e memorizzare |+È possibile apprendere senza memorizzare |Non è possibile apprendere senza memorizzare *L'apprendimento consiste nell'acquisizione di informazioni o conoscenze, mentre la memoria è la ritenzione  delle informazioni precedentemente apprese. Questo significa che non è possibile memorizzare senza  apprendere, mentre è possibile apprendere senza memorizzare. 
38) La frequenza di scarica del neurone sensitivo primario aumenta con: *Linearmente intensità dello stimolo |Quadrato dell’intensità dello stimolo |+Logaritmo dell’intensità dello stimolo |Radice dell’intensità dello stimolo *Per la legge di Weber e Fechner, la frequenza dei potenziali d'azione è proporzionale al logaritmo  dell'intensità dello stimolo (E = a LogI - b; dove a e b sono costanti, E è la frequenza di scarica e I è  l'intensità dello stimolo). In realtà la frequenza di scarica di un potenziale d'azione è funzione non solo  dell'intensità dello stimolo, ma anche della sua velocità di variazione, della possibile sommazione dei  successivi potenziali generatori e dell'adattamento dei recettori. 
39) Cosa succede se un motoneurone viene stimolato continuamente? *Si altera la conduzione del segnale che dopo un po’ rallenta |+Viene rilasciato meno neurotrasmettitore a livello della giunzione neuromuscolare *La stimolazione di un motoneurone provoca il rilascio di acetilcolina, che viene immagazzinata in  vescicole all'estremità dell'assone. L'acetilcolina si lega ai recettori nicotinici sulla fibra muscolare, che  aprono i canali del sodio e depolarizzano la cellula muscolare. Se la stimolazione nervosa viene ripetuta  a intervalli molto ravvicinati, l'acetilcolina immagazzinata nel terminale nervoso viene gradualmente  esaurita e si verifica un leggero indebolimento del segnale indotto dal neurotrasmettitore a livello della  fibra muscolare, con conseguente riduzione dei potenziali della placca terminale (EPP). Nel muscolo  sano, sebbene gli EPP diventino più piccoli con la stimolazione ripetitiva, rimangono comunque al di  sopra della soglia necessaria per innescare la contrazione muscolare. Nella miastenia grave, dove  invece molti dei recettori dell'acetilcolina sono bloccati, l'EPP può inizialmente superare la soglia, ma  con stimolazione ripetitiva poi scende rapidamente al di sotto di tale soglia, con conseguente mancata  contrazione della fibra muscolare. Il test di Jolly, usato per la diagnosi di disturbi a livello della  giunzione neuromuscolare, si basa proprio su questo principio. 
40) Attivazione corticale del putamen genera: *+Attivazione del GP interno |+Inibizione del GP interno |+Inibizione dei nuclei talamici motori |+Attivazione dei nuclei talamici motori *Il putamen forme insieme al nucleo caudato il nucleo striato, il quale invia afferenze al globo pallido interno  (via diretta) e al globo pallido esterno (via indiretta), dove il GABA esercita in entrambi i casi un effetto  inibitorio. L'inibizione dei neuroni del pallido interno, anch'essi GABAergici, porta all'attivazione dei  neuroni talamici. L'inattivazione del pallido esterno rimuove invece l'inibizione esercitata da quest'ultimo a  livello del nucleo subtalamico di Luys, che sarà quindi libero di attivare il pallido interno. In questo modo vi  è l'inibizione dei nuclei talamici diretti alla corteccia motoria. La via diretta promuove l'attività della  corteccia motoria, mentre quella indiretta la inibisce. In realtà tutte le risposte sarebbero corrette, a  seconda del caso in cui viene presa in considerazione la via diretta o quella indiretta. A stabilire quale delle  due vie viene attivata è la substantia nigra compacta, i cui neuroni rilasciano dopamina sui recettori D2  inibitori (via indiretta) e D1 eccitatori (via diretta) nei neuroni dello striato. In pratica l'azione della  sostanza nera compatta promuove la via diretta, a discapito di quella indiretta (inibita tramite feedback  negativo, in quanto è il nucleo di Luys ad attivare la sostanza nera). 
41) La miosi è regolata dal sistema: *Simpatico |+Parasimpatico  *La miosi è un riflesso promosso dalla componente parasimpatico del nervo oculomotore, la quale origina  dal nucleo di Edinger-Westphal. 
42) Il parasimpatico è responsabile di: *+Miosi |Tachicardia |Broncodilatazione |Midriasi  *La stimolazione parasimpatica induce miosi, bradicardia e broncocostrizione. 
43) Il parasimpatico non comporta:  *Miosi |+Broncodilatazione |Erezione  |+Eiaculazione  *L'eiaculazione e la broncodilatazione sono processi mediati dal sistema nervoso ortosimpatico. 
44) Optogenetica: segnare quella falsa tra: *+Permette di registrare l'attività dei singoli neuroni |+Permette di sapere il nesso causale tra l'attivazione dei neuroni e altri eventi |Utilizza proteine attivabili dalla luce |Altra  *L'optogenetica è una tecnica che sfrutta la ricombinazione molecolare per mappare spazialmente e  temporalmente specifici gruppi di neuroni che esprimono un gene esogeno associato al promotore di  interesse. Tali geni esogeni codificano per le opsine, le quali sono dotate di bioluminescenza voltaggio dipendente, indotta dal potenziale d'azione neuronale. Questa tecnica consente anche di individuare diversi  pattern di attivazione a livello corticale, in relazione a diversi stimoli. 
45) Astrociti: *+Sono coinvolti nell’accoppiamento neuro-vascolare e nel sonno |Emettono PDA  *Gli astrociti non sono coinvolti direttamente nella creazione e nella trasmissione dei potenziali d'azione  come i neuroni, ma sono delle cellule del tessuto nervoso che si occupano del trofismo dei neuroni e della  formazione della barriera emato-encefalica. Gli astrociti sono anche coinvolti nel controllo dei ritmi circadiani, essendo in grado di bloccare la trasmissione del segnale a livello del SNC e promuovere quindi il  sonno. 
46) Risposta corretta sulle bipolari attivate dai bastoncelli: (1 o più) *+Possono essere del tipo ON o OFF |+Hanno un recettore mGluR6 |+Fanno sinapsi con le amacrine di tipo AII |Altre due  *I bastoncelli sono collegati alle rod bipolar cells che esprimono il recettore metabotropico mGluR6. Nella  via ON1, la cellula bipolare non fa sinapsi diretta con la cellula gangliare ON, ma lo fa indirettamente  tramite una cellula amacrina AII. Oltre alla via ON1, che è la più importante, esistono anche le vie ON2,  OFF1 e OFF2. 
47) Le cellule ciliate interne: *sono più numerose di quelle esterne  |quando si depolarizzano si contraggono |+si depolarizzano quando le ciglia si flettono verso il chinociglio |un’altra *Le cellule ciliate interne dell'organo del Corti consentono la trasduzione del segnale pressorio  depolarizzandosi. Tale depolarizzazione avviene quando le stereociglia si piegano verso il chinociglio ed ha  lo scopo di indurre l'esocitosi del neurotrasmettitore. La meccanica della depolarizzazione è riconducibile  alla presenza del tip link, che collega fra loro i canali del potassio presenti agli apici delle stereociglia,  mentre l'esocitosi è indotta dall'ingresso di calcio, in seguito alla depolarizzazione. Siccome le cellule ciliate  esterne sono disposte in tre file e quelle interne in una sola, queste ultime sono meno numerose rispetto alle  prime. 
48) Quali sono recettori metabotropici? (1 o più)  *GABA-A |+GABA-B |+Muscarinico |Nicotinico E. NMDA  *I recettori metabotropici consistono in proteine transmembrana in grado di legare un ligando esterno e di  trasdurre un segnale a livello intracellulare, mediato da un secondo messaggero. I recettori accoppiati a  proteine G (GPCR)come quelli per l'acetilcolina di tipo muscarinico e quelli di tipo B per l'acido γ amminobutirrico (GABA) sono dei recettori metabotropici. Gli altri recettori citati (GABA-A, NMDA e  nicotinici) sono invece di tipo ionotropico e sono quindi dei canali ionici a controllo di ligando.
49) Recettori per le fibre del simpatico a livello cardiaco: *+Beta 1 |Beta 2 |Altre risposte  *I recettori β1-adrenergici (eccitatori) sono espressi a livello del tessuto cardiaco e i beta-bloccanti diretti  contro tali recettori sono importanti nel trattamento dell'ipertensione, dell'insufficienza cardiaca o dei  pazienti con infarto miocardico acuto (riducendo il lavoro cardiaco diminuisce la domanda di ossigeno del  miocardio). 
50) Nella fovea ci sono: (1 o più) *Coni e bastoncelli |Solo bastoncelli |+Coni rossi |+Coni verdi  *La fovea è la regione della retina dotata della maggior concentrazione di coni, sebbene sia praticamente  priva dei coni per il blu e dei bastoncelli. 
51) Corteccia sensitiva primaria (segnare le risposte errate): *+La sua stimolazione determina una sensibilità nella porzione omolaterale  *L'informazione veicolata dal nervo ottico inizia come omolaterale, ma quando viene raggiunto il chiasma  ottico vi è una decussazione delle fibre degli emicampi destri e sinistri che si portano rispettivamente nel  tratto ottico destro e in quello sinistro. Quindi l'informazione del tratto ottico è relativa ad un solo  emicampo, ma origina da entrambi gli occhi. Non si può quindi parlare di sensibilità omolaterale. 
52) Cosa causa la decerebrazione: (1 o più) *Iperflessione arti superiori |+Iperestensione arti inferiori |Ipotonia |+Iperestensione di tutti i muscoli E. Atassia  *La decerebrazione tramite il taglio del tronco encefalico a livello intercollicolare non intacca la via reticolo spinale, per cui i muscoli posturali a funzione estensoria continuano ad essere stimolati e inducono rigidità  da decerebrazione (iperestensione di tutti i muscoli, sia del tronco che degli arti).
53) Ruotando la testa a sinistra si stimola: *+Canale semicircolare orizzontale di sinistra |Canale semicircolare anteriore di destra |Sacculo di sinistra *Le accelerazioni lineari sull'asse verticale e su quello orizzontale vengono rilevati rispettivamente a livello  delle macule del sacculo e dell'utricolo, mentre le accelerazioni angolari del capo vengono rilevate a livello  dei canali semicircolari. In particolare la rotazione della testa verso destra vengono stimolate le cellule  ciliate situate nel canale semicircolare orizzontale sinistro. 
+ 54) La rodopsina nei bastoncelli come varia la quantità di GMPc? +*Aumenta |+Diminuisce |Rimane uguale *La rodopsina, quando attivata in presenza di luce, promuove l'idrolisi del cGMP tramite l'attivazione di una cascata biochimica intracellulare.

