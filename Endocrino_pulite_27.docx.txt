1) Gli ormoni tiroidei: *Diminuiscono il livello di acidi grassi nel plasma |Rallentano l’attività metabolica |Sono ipoglicemizzanti |+Aumentano il consumo di ossigeno della cellula *La tiroxina e la triiodotironina aumentano il consumo di O2 di tutte le cellule metabolicamente attive (ad  esclusione di cervello, testicoli, milza, linfonodi, utero e adenoipofisi). T4 e T3 esercitano infatti un effetto  calorigeno, promuovendo la mobilizzazione e il metabolismo degli acidi grassi e incrementando  l'assorbimento di carboidrati nel tubo digerente. Gli ormoni tiroidei stimolano l'attività delle pompe Na+/K+.  Oltre a promuovere la produzione di calore, gli ormoni tiroidei favoriscono anche l'accrescimento e la  maturazione tissutale, il ricambio cellulare, l'attività cardiocircolatoria e la crescita dei peli non sessuali. 
2) Gli ormoni tiroidei: *Aumentano la colesterolemia |Diminuiscono l’attività metabolica |+Aumentano il consumo di ossigeno |Abbassano la glicemia*L'incremento dell'attività metabolica indotto dagli ormoni tiroidei provoca un aumento del consumo di  ossigeno. 
3) Quale fra queste azioni è tipica degli ormoni tiroidei? *Gli ormoni tiroidei aumentano i livelli di colesterolo plasmatico |Gli ormoni tiroidei abbassano la temperatura corporea |+Gli ormoni tiroidei aumentano il consumo di ossigeno |Gli ormoni tiroidei inducono ipoglicemia *Domanda ripetuta in diverse salse (in realtà non poi così diverse). 
4) Quale di questi effetti metabolici non è tipico del glucagone? *Inibizione della glicogenosintesi |Stimolazione della lipolisi negli adipociti |+Stimolazione della glicogenosintesi |Inibizione della glicolisi epatica *Il glucagone è un ormone pancreatico ad effetto iperglicemizzante, capace di mobilizzare il glucosio epatico  accumulato sotto forma di glicogeno ed incrementare così la glicemia. Questa sua azione si manifesta con il  blocco della glicogenosintesi e della glicolisi epatica, andando invece a promuovere la glicogenolisi e la  lipolisi a livello degli adipociti (utilizzo degli acidi grassi come substrati energetici di riserva). 
5) Alla fine del digiuno notturno (prima della prima colazione): *Il tessuto nervoso non è in grado di utilizzare glucosio per mancanza di insulina |I livelli di insulina sono elevati nel plasma |+I livelli di glucagone sono elevati nel plasma |Le cellule adipose e muscolari utilizzano liberamente il glucosio circolante *Il metabolismo delle cellule nervose è fortemente dipendente dai livelli di glucosio del sangue, in quanto tali  cellule non possono accumularlo sotto forma di glicogeno. In condizioni di ipoglicemia verrà dunque inibito  il consumo di glucosio in altri distretti come muscoli e adipociti, che sono in grado di utilizzare altri  substrati energetici. Il glucagone ha un effetto iperglicemizzante e pertanto viene prodotto maggiormente in  situazioni di digiuno (come appunto al risveglio, prima di fare colazione). 
6) Cosa succede in risposta all’aumento della glicemia? *+Aumenta la secrezione di insulina e diminuisce quella di glucagone |Aumenta la secrezione sia di insulina che di glucagone |Diminuisce la secrezione di insulina e aumenta quella di glucagone |Diminuisce la secrezione sia di insulina che di glucagone *Insulina e glucagone hanno due effetti opposti sulla glicemia, in quanto l'insulina ha un effetto  ipoglicemizzante, mentre il glucagone è iperglicemizzante. L'insulina viene quindi secreta per contrastare gli  aumenti dei livelli di zuccheri nel sangue (soprattutto dopo i pasti), mentre il glucagone serve ad aumentare  i livello di glucosio (soprattutto nel digiuno). 
7) A parte l'aumento della glicemia, quale di questi fattori stimola la secrezione di insulina? *Somatostatina |+Aumento dell'aminoacidemia |Stimolazione ortosimpatica|Abbassamento della glicemia *La somatostatina viene secreta dalle cellule D delle isole di Langerhans e inibiscono la secrezione di  insulina e glucagone. L'abbassamento della glicemia stimola la secrezione di glucagone, ma non quella di  insulina. Anche la stimolazione ortosimpatica dei recettori α2-adrenergici inibisce il rilascio di insulina,  contrariamente alla stimolazione parasimpatica data dal nervo vago (sui recetturi muscarinici M4), che  invece la promuove. La secrezione di insulina può essere promossa da alcuni amminoacidi (come arginina e  leucina) e dai β-chetoacidi (come l'acetoacetato) derivanti rispettivamente dal catabolismo proteico e  lipidico. Ciò si spiega tramite il fatto che queste molecole fungono da substrati energetici per la produzione  di ATP (con la conseguente chiusura dei canali per il K+ ATP-sensibili), ma l'arginina può portare alla  formazione di ossido nitrico (azione dell'enzima NOS), un altro fattore che promuove il rilascio di insulina. 
8) Quale di queste affermazioni riguardanti la funzione testicolare è erronea? *FSH stimola la spermiogenesi |+Il testosterone inibisce la secrezione di FSH nell'ipofisi |Le cellule di Leydig secernono testosterone |Le cellule di Sertoli producono la ABP (androgen binding protein) *Il testosterone viene prodotto dalle cellule interstiziali di Leydig sotto lo stimolo dell'LH, mentre l'FSH  agisce principalmente sulle cellule di sostegno del Sertoli, le quali producono inibina e ABP. L'effetto  dell'inibina è quello di inibire il rilascio di FSH, il quale promuove assieme al testosterone la funzione  gametogenica testicolare. Quest'ultimo esercita invece un feed-back negativo sul rilascio di LH a livello  ipofisario. 
9) Quale di queste affermazioni riguardanti la funzione ovarica è corretta? *Il progesterone inibisce la secrezione di FSH |+Alti livelli di estrogeni stimolano la secrezione di LH |Dopo l’ovulazione, il follicolo si trasforma in corpus albicans che produce progesterone |In fase follicolare la produzione di estrogeni è affidata alle cellule della teca *Gli estrogeni sono prodotti dalle aromatasi delle cellule della granulosa a partire dagli androgeni rilasciati  dalle cellule della teca interna. La sintesi di tali androgeni viene promossa dall'LH e quando raggiungono  una certa concentrazione a livello ematico promuovono il rilascio di GnRH da parte dell'ipotalamo,  attuando quindi un feed-back positivo sull'ormone luteinico. 
10) Quale di queste affermazioni relative al corpo luteo è corretta? *Si forma per azione della gonadotropina corionica umana |+Si forma solo se è avvenuta l'ovulazione |Secerne principalmente estrogeni |Si forma già dai primi giorni della fase follicolare *Il corpo luteo si forma dopo la fine della fase follicolare del ciclo ovarico, in seguito all'ovulazione e lo fa  proprio a partire dal follicolo, sotto la stimolazione dell'LH. Quando il follicolo di Graaf espelle l'oocita,  diventa corpo emorragico e si ha una proliferazione delle cellule della teca e della granulosa, mentre le  cellule luteiniche finiscono per rimpiazzare il sangue coagulato, andando a formare il corpo luteo. Il corpo  luteo è una ghiandola endocrina che secerne principalmente progesterone e che normalmente dovrebbe  regredire naturalmente diventando un corpus albicans, ma in caso di fecondazione dell'oocita, l'hCG può  prolungarne la permanenza. Detto ciò, rimane ovvio che prima dell'ovulazione non si può parlare di corpo  luteo, in quanto in tale fase (fase follicolare) è presente il follicolo, mentre il corpo luteo è tipico della fase  luteinica.
11) A seguito della fecondazione dell’ovocita: *Il corpo luteo va incontro a involuzione |Si inizia una infiltrazione leucocitaria della parete uterina |+Inizia la produzione di hCG |L’endometrio va incontro a degenerazione *Dopo la fecondazione dell'oocita il corpo luteo accresce le proprie dimensioni diventando corpo luteo  gravidico e continua a produrre progesterone per supportare la crescita dell'endometrio, indispensabile al  trofismo embrionale. La gonadotropina corionica umana (hCG) è un ormone sintetizzato dalle cellule del  sinciziotrofoblasto proprio per mantenere attivo il corpo luteo. Successivamente la produzione del  progesterone viene delegata alla placenta e il corpo luteo degenera. 
12) Il cortisolo: *+Aumenta la concentrazione plasmatica del glucosio |Sostiene l'azione dell'insulina nel muscolo |Favorisce l'anabolismo proteico |Agisce sul metabolismo solo a livello epatico *Il cortisolo è un ormone ad effetto iperglicemizzante che antagonizza l'insulina e promuove i processi  catabolici delle proteine, agendo diffusamente sul metabolismo di carboidrati e proteine. 
13) Riguardo ai ritmi circadiani: quale di questi processi è probabilmente attivo al risveglio mattutino?       *+Secrezione di cortisolo |Secrezione di somatotropo/GH |Glicogenogenesi |Secrezione di insulina *Il cortisolo è un ormone prodotto in condizioni di stress e attività fisica, ovvero nelle situazioni di attacco o  fuga. Esso esercita un effetto iperglicemizzante ed è in grado di aumentare la gittata cardiaca, di sopprimere  la risposta immunitaria e infiammatoria, promuovere il catabolismo proteico e la mobilizzazione delle  riserve lipidiche. I livelli plasmatici di cortisolo subiscono delle variazioni giornaliere (riconducibili al  digiuno), iniziando ad aumentare intorno alle 5:00 del mattino e raggiungendo il picco massimo intorno alle  7:00. In realtà anche il GH viene secreto maggiormente durante la notte (soprattutto nel sonno profondo) e  in caso di digiuno prolungato, per cui al risveglio i suoi livelli tendono ad essere relativamente alti. La concentrazione plasmatica di tale ormone, essendo ad effetto iperglicemizzante, aumenta anche in  condizioni di stress e di sforzo fisico, ma diversamente dal cortisolo esercita un effetto anabolizzante  (promuove la crescita dei tessuti). Essendo desensibilizzante nei confronti dell'insulina, il GH ha anche un  effetto diabetogeno. 
14) Quale di queste azioni non è svolta dal paratormone? *Stimolazione del riassorbimento renale del calcio |Attivazione della vitamina D |+Deposizione di calcio nell’osso |Aumento della calcemia *Il paratormone è un antagonista della calcitonina prodotta dalle cellule parafollicolari della tiroide ed ha  quindi un effetto ipercalcemizzante. Esso agisce promuovendo l'attività degli osteoclasti (demolizione della  matrice ossea) e il riassorbimento di calcio a livello renale ed intestinale. 
15) Nella fase follicolare del ciclo ovarico:*La gonadotropina LH è predominante rispetto al FSH |La gonadotropina LH stimola la formazione del corpo luteo |La gonadotropina FSH induce la secrezione di progesterone da parte del follicolo ovarico |+La gonadotropina FSH stimola la maturazione e la crescita del follicolo ovarico *Il ciclo ovarico è suddiviso in fase preovulatoria o follicolare (caratterizzata dalla maturazione del  follicolo), ovulazione (momento dell'espulsione dell'oocita) e fase postovulatoria o luteinica (in cui si forma  il corpo luteo). Nella fase follicolare la maturazione del follicolo viene promossa dall'ormone follicolo stimolante (FSH), che agisce sulle cellule della granulosa, mentre l'LH agisce sulle cellule della teca. Le  cellule della teca interna producono gli androgeni che vengono convertiti in estrogeni a livello della  granulosa. Il progesterone è invece prodotto dal corpo luteo, durante la fase luteinica. 
16) Quale di queste affermazioni riguardo al controllo glicemico è giusta? *+La glicogenolisi e la gluconeogenesi sono attivate in condizioni di ipoglicemia |La glicogenolisi e la gluconeogenesi sono stimolate nella fase postprandiale |La secrezione di somatotropo/GH è inibita dall’ipoglicemia |La secrezione di glucagone è sempre bassa nella fase postprandiale *I livelli di glucagone variano più lentamente rispetto a quelli di insulina e ad esempio l'assunzione di pasti a  contenuto prevalentemente proteico non incide molto sulla sua concentrazione plasmatica. In condizioni di  digiuno e ipoglicemia, il glucagone stimola la glicogenolisi e la gluconeogenesi. Il GH è un ormone  iperglicemizzante, quindi la sua secrezione viene promossa in condizioni di ipoglicemia. 
17) Quale di questi effetti è indotto dal somatotropo/GH? *Aumento della captazione di glucosio da parte delle cellule |+Aumento dell'utilizzazione di aminoacidi da parte delle cellule |Riduzione della sintesi proteica nel fegato |Stimolazione della secrezione di somatomedine/IGF da parte del pancreas endocrino *L'ormone della crescita (GH) esercita un effetto anabolizzante sul metabolismo proteico e quindi promuove  l'utilizzo di amminoacidi per la produzione di proteine. Per quanto riguarda invece il metabolismo dei  carboidrati e dei lipidi, la somatotropina esercita un effetto diabetogenico e chetogenico. La secrezione di  somatomedine non è stimolata direttamente dal GH, ma tali ormoni sono importanti nel promuovere l'effetto  del GH sull'accrescimento di ossa e cartilagini (questo vale soprattutto per l'IGF1 secreto localmente). 
18) La secrezione dell’ormone somatotropo o GH: *Diminuisce nel digiuno |È costante nell’arco della giornata |+È controllata dal bilancio fra somatoliberina e somatostatina |È inibita dal livello di IGF-1 (somatomedina) circolante *I livelli di GH (somatotropina) sono regolati dagli ormoni GHRH (somatoliberina) e GHIH (somatostatina),  prodotti rispettivamente da ipotalamo e isole di Langerhans. IGF-1 (somatomedina) è un ormone epatico che funge da mediatore di GH, promuovendo la crescita di organi e tessuti. 
19) Quale di queste affermazioni sugli ormoni estrogeni è corretta? *+Sono presenti in entrambi i sessi seppure in concentrazioni plasmatiche diverse |Sono secreti solo nelle donne dopo la pubertà |Sono rappresentati da una sola molecola: l’estradiolo |Non sono presenti nel plasma durante la gravidanza*I principali estrogeni sono l'estrone e l'estradiolo (fra loro interconvertibili), i quali derivano  rispettivamente dall'androstenedione e dal testosterone per azione delle aromatasi (eliminano il C19 della  catena laterale degli androgeni formando estrogeni C18). Gli androgeni derivano a loro volta dal  progesterone. Questi ormoni non sono prodotti solo a livello ovarico dalle cellule della granulosa, ma anche  in altri distretti secondari come il fegato, le ghiandole surrenali o il tessuto adiposo (quindi anche gli uomini  ne producono una minima quantità). 
20) Quale di queste affermazioni relative alle cellule del Sertoli è corretta? *Sono stimolate dall’azione dell’LH |+Sono collocate nei tubuli seminiferi |Producono testosterone |Sono collegate fra loro mediante gap-junctions *Le cellule del Sertoli sono le cellule di sostegno presenti nell'epitelio germinativo del tubulo seminifero e  producono inibina sotto la stimolazione del testosterone, rilasciato a sua volta dalle cellule di Leydig di tipo  interstiziale. L'LH stimola proprio queste ultime cellule, mentre l'FSH agisce a livello delle cellule del  Sertoli. Le cellule del Sertoli formano la barriera ematotesticolare, mediante l'instaurazione di tight junctions con le altre cellule di sostegno vicine. 
21) Nella prima fase della menopausa: *+Avviene un’involuzione delle pareti della vagina |Si producono molti estrogeni |Entrano in maturazione molti follicoli *La menopausa è associata ad una desensibilizzazione delle ovaie all'azione delle gonadotropine. In questa  situazione i livelli di estrogeni diminuiscono e aumentano quelli di FSH, poiché viene a mancare il feed-back  negativo. La maturazione di nuovi follicoli cessa e le pareti di utero e vagina si atrofizzano. 
22) Durante la menopausa: *aumenta l’osteogenesi |+diminuisce la produzione di estrogeni |altre  *Come noto a molti, dopo la menopausa, le donne sono maggiormente esposte al rischio di sviluppare  osteoporosi. Con la menopausa vi è infatti la diminuzione dei livelli di estrogeni, a favore di quelli di FSH,  ormone che non subisce più la controregolazione. Gli estrogeni promuovono il riassorbimento intestinale e  tubulare di calcio, favorendo anche l'attivazione della vitamina D e la secrezione di calcitonina a discapito  di quella del paratormone. Gli estrogeni esercitano anche un'azione diretta sul trofismo osseo e una loro  carenza incrementa l'attività degli osteoclasti. 
23) Cosa non viene rilasciato in situazione di stress? *+Insulina  *In condizioni di stress prevale l'azione degli ormoni iperglicemizzanti come il cortisolo, mentre ci si aspetta  una riduzione degli effetti catabolici indotti dall'insulina. Nelle risposte di attacco o fuga si assiste infatti al  consumo dei substrati energetici e non al loro accumulo.
24) Scegliere quella corretta riguardo ipotalamo e ipofisi:  *+Plesso capillare nell’eminenza mediana (primario) |+Plesso capillare a livello dell'adenoipofisi (secondario) |Altre  *La vascolarizzazione dell'ipotalamo e dell'adenoipofisi costituisce un sistema portale in cui si ha un plesso  primario e un plesso secondario collegati fra loro dalle vene portali ipofisarie lunghe o brevi. 
25) Regolazione della secrezione di calcitriolo: *+PTH |Calcitonina |Aumento della calcemia *Il calcitriolo rappresenta la forma attiva della vitamina D3, la cui secrezione viene promossa dal  paratormone (PTH), ma anche dalla prolattina e dalla riduzione dei livelli di calcio e potassio plasmatici.  
26) Quale ormone si occupa della veglia? *Melatonina |+Orexina *L'orexina è un neuropeptide ipotalamico coinvolto nella stimolazione della fame e dello stato di veglia,  mentre la melatonina, secreta dalla ghiandola pineale, promuove il sonno. 
27) Ormoni secreti dalle isole di Langerhans: *+insulina-glucagone-somatostatina |insulina-glucagone-somatomedina |insulina-glucagone |+ un’altra opzione *Come noto, le cellule α delle isole di Langerhans producono glucagone, mentre le cellule β rilasciano  insulina. Oltre a questi ormoni, il pancreas endocrino secerne anche somatostatina (cellule δ), polipeptide  pancreatico (cellule γ) e grelina (cellule ε). La somatomedina (IGF-1) viene invece secreta nel fegato e in  misura minore anche nei condroblasti.

