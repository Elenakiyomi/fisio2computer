1) La pressione parziale dell’ossigeno nell’aria atmosferica a livello del mare vale circa (mmHg): *+160 |80 |120 |760 *La pO2 a livello atmosferico presenta valori pari a 158/159 mmHg, mentre la pCO2 è pari a 0,3 mmHg. A  livello alveolare la pO2 si abbassa invece a 100 mmHg, fino a raggiungere i 40 mmHg a livello capillare. 
2) I valori normali di pCO2 nel sangue arterioso e venoso misto sono rispettivamente all'incirca (mmHg): *100 e 46 |40 e 60 |+40 e 46 |40 e 100 *La pressione parziale dell'anidride carbonica (pCO2) assume valori pari a 0,3 mmHg a livello atmosferico  (aria inspirata), 40 mmHg a livello alveolare e arterioso, 46 mmHg a livello venoso e tissutale e 32 mmHg  nel gas espirato. 
3) In un soggetto giovane sano la differenza alveolo-arteriosa per l'ossigeno vale all'incirca (mmHg): *100  |+60 |5 |0 *La pO2 alveolare (PAO2) al livello del mare è pari a 100 mmHg (contro i 159 mmHg atmosferici), mentre la  pO2 arteriosa (PaO2) del sangue in arrivo è di 40 mmHg. Questo significa che il gradiente di pO2 è pari a  60 mmHg. 
4) L'effetto dell'aumento di temperatura sulla p50 è di: *+Aumentarla |Diminuirla |Ridurre la cessione di ossigeno ai tessuti |Lasciarla inalterata *Il valore di pO2 per il quale si ottiene il 50% di saturazione del sangue (p50) può aumentare in seguito  all'aumento della temperatura corporea, all'aumento della concentrazione di ioni H+, all'aumento della  pCO2 o all'aumento della concentrazione di 2,3-bifosfoglicerato. Tale fenomeno consente di facilitare la  cessione di ossigeno ai tessuti quando questi incrementano la propria attività metabolica (ad esempio in  caso di esercizio fisico). La correlazione fra solubilità e temperatura di un gas viene spiegata tramite la  legge di Henry.
5) Gli apici dei polmoni rispetto alle basi, in posizione eretta, presentano: *+VA/Q più alto |VA/Q più basso |Resistenza del circolo capillare più bassa |Alveoli più piccoli *A livello dell'apice del polmone, diversamente da quanto viene riscontrato nella base, la pressione alveolare  è maggiore rispetto a quella dei capillari alveolari, i quali tendono ad assumere un aspetto schiacciato,  aumentando al resistenza al flusso sanguigno ed anche il rapporto ventilazione / perfusione. Questa  differenza è dovuta alla forza di gravità ed alla forma verticale del polmone, pertanto tale effetto viene  vanificato in condizioni di clinostatismo. 
6) La pressione pleurica all'apice dei polmoni rispetto alla base è: *Più alta |Uguale |Nessuno di questi |+Più bassa *La pressione pleurica è negativa rispetto a quella atmosferica e a quella alveolare e questo impedisce ai  polmoni di collassare su se stessi. In particolare a livello degli apici dei polmoni tale valore pressorio  diventa più negativo (-10 mmHg), mentre alla base tale negatività tende a diminuire (-2 mmHg). 
7) Il volume residuo vale all’incirca (ml): *3000 |+1500 |8000 |500 *Dopo un'espirazione massimale, nei polmoni rimane comunque una certa quantità d'aria, per un volume  pari a circa 1,5 litri. 
8) La capacità polmonare totale vale all’incirca (ml): *+5000 |8000 |15000 |500 *La capacità polmonare totale è pari alla somma fra la capacità vitale (4,5 litri) e il volume residuo (1,5  litri). La CPT normalmente ha un valore compreso fra 5000 e 6000 ml. 
9) La capacità vitale (CV) equivale a: *Volume di riserva espiratoria + volume residuo |+Volume di riserva espiratoria + volume di riserva inspiratoria + volume corrente | Volume di riserva espiratoria + volume corrente |Volume di riserva inspiratoria + volume corrente *La capacità vitale è il massimo volume d'aria mobilizzabile dal polmone durante un atto respiratorio ed è  pari alla somma dei volumi di riserva espiratoria, riserva inspiratoria e corrente. 
10) Lungo le vie aeree, la temperatura dell’aria inspirata va incontro a: *Cambia in dipendenza dell’aria ambientale|Resta invariata |+Aumento |Diminuzione *L'aria che viene inspirata tende a portarsi alla stessa temperatura della temperatura corporea (37°C), per  cui normalmente la sua temperatura dovrebbe aumentare (assumendo una temperatura esterna media pari a  20-25°C). Per temperature esterne superiori ai 37°C ci sarà invece un fenomeno di raffreddamento (pur  trattandosi di condizioni non facilmente riscontrabili). A livello nasale e tracheale l'aria viene riscaldata e  umidificata (riduzione della pO2 di 10-15 mmHg), per adattarla alle condizioni richieste a livello alveolare. 
11) Nel passaggio dell'aria lungo le vie aeree, cosa avviene SEMPRE? *Diminuzione di temperatura |Aumento di temperatura |+Saturazione del vapore acqueo |Nessuna delle precedenti *In condizioni normali la temperatura ambientale è inferiore a quella corporea, per cui nelle vie aeree vi è  normalmente un aumento della temperatura e dell'umidità dell'aria inspirata. Tuttavia occorre ricordare che  esistono anche degli ambienti particolari, in cui la temperatura ambientale può superare i 37°C. In questi casi l'aria inspirata subirà quindi un processo di raffreddamento lungo le vie aeree. Per quanto riguarda  invece l'umidità, indipendentemente dal livello di umidità ambientale, nel sistema respiratorio si ha un  incremento di tale parametro, che nella faringe si porta a valori del 80-90% e nella trachea arriva al 90- 99%. Negli alveoli quindi si raggiunge sempre la saturazione del vapore acqueo. 
12) La velocità dell’aria lungo le vie aeree: (1 o più) *Aumenta verso gli alveoli |+Dipende dal flusso gassoso |+Diminuisce verso gli alveoli |Rimane costante *Il volume d'aria che entra nelle vie aeree si distribuisce in un sistema che diventa sempre più ramificato e  questo ne provoca una drastica diminuzione della velocità. Passando dalla zona di conduzione alla zona  respiratoria, il flusso di tipo conduttivo diventa di tipo diffusivo. Sebbene il calo della velocità dell'aria  favorisca gli scambi gassosi a livello alveolare, tale fenomeno ha anche l'effetto di favorire il deposito di  elementi inquinanti e microbici nelle basse vie respiratorie. Ovviamente la velocità con cui l'aria si muove  lungo le vie aeree dipende anche dalla forza con cui viene inspirata ed espirata. 
13) Hanno attività espiratoria i muscoli: *Sternocleidomastoidei |Diaframma |Scaleni |+Addominali *L'espirazione è un fenomeno in larga parte passivo, dovuto principalmente al rilassamento del diaframma  (muscolo inspiratorio) e in parte alla contrazione dei muscoli intercostali interni. Nell'espirazione forzata  possono però intervenire anche i muscoli della parete addominale, i quali comprimono i visceri della cavità  addominale e spingono indirettamente i polmoni verso l'alto favorendo la fuoriuscita d'aria dagli stessi. Gli  addominali sono quindi dei muscoli espiratori accessori.
14) L'espirazione in condizioni di riposo e respiro tranquillo è determinata da: *+Rilasciamento dei muscoli inspiratori |Contrazione degli scaleni |Contrazione dei muscoli della parete addominale |Contrazione del diaframma *L'espirazione è un fenomeno in larga parte passivo, dovuto principalmente al rilassamento del diaframma  (muscolo inspiratorio) e in parte alla contrazione dei muscoli intercostali interni. Nell'espirazione forzata  possono però intervenire anche i muscoli della parete addominale, i quali comprimono i visceri della cavità  addominale e spingono indirettamente i polmoni verso l'alto favorendo la fuoriuscita d'aria dagli stessi. 
15) Il valore della pressione pleurica a fine espirazione tranquilla (CFR) è: *+Negativo rispetto alla pressione atmosferica |Uguale alla pressione atmosferica |Uguale alla pressione alveolare |Positivo rispetto alla pressione atmosferica *La pressione intrapleurica, rispetto alla pressione atmosferica, si mantiene sempre su valori negativi  durante le varie fasi respiratorie (di solito circa 4 mmHg in meno) e questo serve a mantenere la distensione  dei polmoni impedendone il collasso. 
16) La pressone pleurica alla fine dell'espirazione in eupnea è: *Minore di quella atmosferica di qualche cmH2O |Maggiore di quella atmosferica di qualche cmH2O |Uguale a quella atmosferica |Nessuna delle precedenti *In condizioni normali di respirazione (eupnea) la pressione plurica presenta 4mmHg in meno rispetto a  quella atmosferica, che equivalgono a 5,44 cmH2O. 
17) Nello spazio virtuale tra pleura viscerale e pleura parietale: (1 o più) *È presente una pressione positiva (a capacità funzionale residua) |+È presente liquido pleurico |+È presente una pressione negativa (a capacità funzionale residua) |Sono presenti macrofagi pleurici *Le due membrane sierose che delimitano lo spazio pleurico, ovvero la pleura viscerale e quella parietale,  sono separate da un sottile strato di liquido pleurico che ha lo scopo di ridurre l'attrito fra le due superfici  durante i movimenti di respirazione polmonare. Affinché i polmoni, che sono pieni d'aria, non collassino su  sé stessi, è fondamentale che nella cavità pleurica sia presente una pressione negativa (inferiore di 4 mmHg)  che mantiene in tensione le strutture respiratorie. In condizioni fisiologiche nella cavità pleurica non  dovrebbero esserci macrofagi o infiltrati leucocitari, è semmai a livello alveolare che si trova una  popolazione residente di macrofagi alveolari (o cellule della polvere). 
18) La maggior parte dell’ossigeno nel sangue si trova: *Legato all’albumina|+Legato all’emoglobina |Fisicamente disciolto |Legato alla mioglobina *Il 98% dell'ossigeno presente nel sangue si trova legato all'emoglobina, mentre il restante 2% è disciolto nel  plasma. La mioglobina è invece una proteina deputata allo stoccaggio dell'ossigeno a livello muscolare. 
19) In condizioni di ventilazione tranquilla, lo spazio morto anatomico vale all’incirca quale percentuale del  volume corrente? *75% |+33% |15% |50% *Il volume dello spazio morto anatomico, nel quale non avvengono scambi di ossigeno (naso, laringe, trachea  e bronchi), è pari a 150 ml. Il volume corrente è invece pari a 500 ml, di cui solo il 70% partecipa agli  scambi gassosi a livello alveolare e il 30% rimane nello spazio morto anatomico. Il volume dello spazio  morto però rimane costante, mentre il volume corrente varia a seconda della profondità dell'inspirazione e  quindi in caso di respiro lento e profondo può arrivare a 1200 ml (spazio morto anatomico pari al 12,5%).

